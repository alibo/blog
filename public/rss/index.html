<?xml version="1.0" encoding="utf-8"?>
<feed xmlns="http://www.w3.org/2005/Atom">

 <title>Ali Borhani</title>
 <link href="http://borhani.pw/feed.rss" rel="self"/>
 <link href="http://borhani.pw/"/>
 <id>https://borhani.pw</id>

 <entry>
   <title>آپارات بعد از آپلود ۳۰۰ ویدیو! - تجربه شخصی من</title>
   <link href="https://borhani.pw/aparat-after-uploading-300-videos-20160814/"/>
   <updated>2016-08-14T00:00:00+00:00</updated>
   <id>https://borhani.pw/aparat-after-uploading-300-videos-20160814/</id>
   <content type="html">![CDATA[<p><img src="/assets/images/2016-08-14-aparat.jpg" alt="Aparat.com" /></p>
<p>آنقدر <a href="http://www.aparat.com/">آپارات</a> در ایران معروف است که احتمالا نیازی به معرفی آن نباشد! این سرویس بعد از ۵ سال به همراه سرویس های زیرمجموعه خود به <a href="http://www.aparat.com/etc/blog/one/postid/56">بیش از ۳۰ میلیون کاربر به صورت ماهانه</a> خدمات می دهد. حدود ۸ ماه هست که از این سرویس برای آپلود ویدیوهای کنفرانس های حوزه برنامه نویسی استفاده می کنم و تا الان بیش از ۳۰۰ ویدیو در آپارات آپلود کرده ام، اما اینکه دلیل من برای اینکار چه بود، مشکلات من در این مسیر و ... را در ادامه توضیح خواهم داد.</p>
<!-- more -->
<h3>چرا آپارات؟!</h3>
<p>واقعیت این است که قبل از استفاده از آپارات، خودم نیز همین سوال را می پرسیدم؟! چرا از سرویسی استفاده کنم که دلیل فیلتر بودن یوتیوب و vimeo است؟! چرا از سرویس ناپخته تری نسبت به یوتیوب و vimeo استفاده کنم، در حالی که سرویس بهتری از قبل وجود دارد؟! </p>
<h4><strong>یوتیوب، vimeo و ...</strong></h4>
<p>متاسفانه بیشتر سرویس های اشتراک گذاری ویدیو خارجی در ایران فیلتر است، و دلایل آن هم احتمالا تصاویر مستحجن! توهین به مقدسات، پیامبر و ...، جمع آوری اطلاعات محرمانه ایرانی، عدم آوردن سرور های خود به ایران!! و امثال این چرندیات!<br />
نادیده گرفتن کلی ویدیوهای آموزشی، کنفرانس ها، اخبار، مطالب علمی، سفرها و تورها، رویدادهای ورزشی، رویدادهای زنده و ... و در نظر گرفتن فقط چند درصد مواردی که ممکن است برای بعضی از کشورها مشکل ساز باشد، اوج کوته بینی است! اینکار را دو شخص می تواند انجام دهد، کسی که همانطور گفته شد کوته بین است یا کسی که نفع بسیاری بابت سانسور کردن می برد!</p>
<p>متاسفانه بدبینی من نسبت به سرویس آپارات نه به خاطر خود سرویس یا اشخاص سازنده آن بلکه به خاطر نقش داشتن در سانسور چه مستقیم و چه غیر مستقیم است! البته این را نمیتوان نادیده گرفت وقتی سرویسی مسدود شود، نیاز به جایگزین آن است و خوشبختانه آپارات برخلاف دیگر سرویس ها در ایران توانسته جایگزین مناسبی باشد.</p>
<h4><strong>استفاده اشخاص حقوقی و حقیقی معتبر</strong></h4>
<p>یکی از دلایل استفاده من از این سرویس دیدن <a href="http://www.aparat.com/uniransm">اکانت رسمی سازمان ملل</a> در آپارات بود! و بعد از آن شرکت ها، رسانه ها، اشخاص و حتی کانالهای ویدیویی پربازدید مثل <a href="http://www.aparat.com/diddarshab/%D8%AF%DB%8C%D8%AF_%D8%AF%D8%B1_%D8%B4%D8%A8">دید در شب</a>!
این باعث شد بدبینی من نسبت به این سرویس تقریبا از بین برود. (هرچند هنوز هم نمیتوانم سانسور یوتیوب و ... را تحمل کنم!)</p>
<p><img src="/assets/images/2016-08-14-verified-accounts.jpg" alt="اکانت‌های رسمی و تایید شده در آپارات - به عنوان مثال سازمان ملل متحد" />
<em><a href="http://www.aparat.com/official">اکانت‌های رسمی و تایید شده در آپارات</a> - به عنوان مثال سازمان ملل متحد</em></p>
<h4><strong>آپارات در حال پیشرفت</strong></h4>
<p>در این ۸ ماه، هر روز شاهد تغییرات، طرح ها و امکانات جدید و بهبود کیفیت آپارات بودم، مشخص است که تیم آپارات پویایی خود را داشته و برای پیشرفت خود تلاش می کنند و این برای من ارزشمند بود.
شاید اوایل استفاده از آن برای من سخت بود ولی این تغییرات باعث شد امیدوار باشم که بزودی این مشکلات نیز حل می شود.</p>
<h4><strong>دسترسی سخت</strong></h4>
<p>یکی از نیازهای بنیادین برای برنامه نویس ها و توسعه دهنده ها در ایران، توانایی عبور از فیلترینگ و تحریم ها می باشد! ما یکی از مظلوم ترین قشرها در اینترنت می باشیم! متاسفانه بخشی از زمان ما صرف سر و کله زدن با سانسورها و تحریم‌های احمقانه می شود!
هر ماه شاهد چند کنفرانس معتبر در سطح دنیا برای توسعه دهنده ها هستیم و اکثر ویدیوهای آنها به صورت رایگان در یوتیوب قرار می گیرد. کنفرانس هایی مثل <a href="https://www.youtube.com/playlist?list=PLWz5rJ2EKKc8jQTUYvIfqA9lMvSGQWtte">Google I/O</a>،   <a href="https://www.youtube.com/playlist?list=PLkA60AVN3hh9gnrYwNO6zTb9U3i1Y9FMY">DockerCon</a>، <a href="https://www.youtube.com/playlist?list=PL83Wfqi-zYZHtHoGv3PcGQA3lvE9p1eRl">RedisConf</a>، <a href="https://www.youtube.com/user/GotoConferences">GOTO</a> و ... .
در بیشتر این کنفرانس ها اشخاص نسبتا مهمی در مورد روش‌ها، ترفندها، تکنیک‌ها، ابزارهای جدید صحبت می کنند و متاسفانه ما در ایران به خاطر سانسور یوتیوب این اطلاعات را از خود محروم می کنیم. </p>
<p>در گروه های تلگرامی، من لینک ویدیوها را برای دیگران به اشتراک می گذاشتم و متاسفانه خیلی از دوستان از عدم توانایی در مشاهده آنها صحبت می کردند، حتی خود من نیز به دلیل دستکاری پروتکل های اینترنتی در برخی زمان ها با کیفیت پایین و تاخیر زیاد از یوتیوب می دیدم!
در بعضی موارد مجبور بودم از لیچرهایی مثل <a href="http://filegir.com/">فایلگیر</a> استفاده کنم و ویدیوها را با حجم قابل توجهی دانلود کنم! متاسفانه در خیلی موارد متوجه میشدم این ویدیو برای من مناسب نبود! و وقت و حجم بیهوده ای برای دانلود آن استفاده کرده ام!!</p>
<p><strong>خوشبختانه آپارات امکان لیچ کردن از یوتیوب را دارد،  در حقیقت منظور از آپلود ۳۰۰ ویدیو در عنوان مطلب هم استفاده از این امکان است و گرنه با این سرعت و گرانی اینترنت چیزی از من باقی نمی ماند!!</strong> </p>
<h3>امکانات آپارات</h3>
<p>شاید قبل از اینکه به مشکلات آن بپردازم، از امکاناتی که من استفاده کردم و به نظرم خوب آمد بگویم:</p>
<h4><strong>امکان آپلود از یوتیوب</strong></h4>
<p>یکی از  دلایل اصلی استفاده من و احتمالا دیگران از آپارات همین امکان است. این یک امکان برد-برد-برد سه طرفه است!! من می توانم ویدیو خودم را که در یوتیوب نمی توانستم ببینم اینجا ببینم و حتی برای کانال خود نیز بازدید بدست بیاورم! آپارات نیز به محتوا و در نتیجه بازدید و نمایش تبلیغات و دریافت پول می رسد! کسانی که یوتیوب را فیلتر کرده اند نیز حالا می توانند ادعا کنند ما مشکل عدم دسترسی به محتوای مفید یوتیوب را نیز حل کرده ایم!!<br />
البته ادعای آخر  مانند این است که به جای اره، یک چاقو بدهیم و بگوییم به جای اره که احتمالا خطرناک تر است! چاقو دادیم که چوب را ببری!!  متاسفانه این امکان خیلی نقص دارد که در قسمت مشکلات بیشتر توضیح می دهم.</p>
<p><img src="/assets/images/2016-08-14-aparat-upload-from-youtube.jpg" alt="آپلود از یوتیوب در آپارات" />
<em>آپلود از یوتیوب در آپارات</em></p>
<h4><strong>زیرنویس</strong></h4>
<p>بعضی از کنفرانس هایی که آپلود می کردم، زیرنویس انگلیسی (نه آن زیرنویسی که یوتیوب به صورت اتوماتیک تولید می کند!) داشتند مانند کنفرانس های Google I/O و خوب این امکان خیلی خوب بود، هرچند من مجبور بودم از سرویسی مثل <a href="http://downsub.com/">downsub</a> استفاده کنم و فایل srt را آپلود کنم و مشکلات دیگر که در قسمت مشکلات خواهم گفت.</p>
<h4><strong>انتخاب تصویر ویدیو</strong></h4>
<p>امکان اینکه کدام قسمت از ویدیو به عنوان تصویر thumbnail قرار گیرد، امکان جالبی بود و باعث شد رنگ و لعاب کانال من عوض شود!</p>
<h4><strong>دسته بندی ها</strong></h4>
<p>بعد از ۲-۳ ماه استفاده، آپارات امکان جدیدی برای دسته بندی ویدیوها اضافه کرد. برای من که تعداد ویدیوهایم زیاد شده بود امکان خوبی بود و توانستم دسته بندی هایی مثل <code>microservices</code> ، <code>android</code> ، <code>php</code> و ... بسازم و کانال تمیز تری داشته باشم!</p>
<h4><strong>لیست پخش</strong></h4>
<p>این یکی از امکاناتی بود که من همیشه منتظر آن بودم و آپارات اخیرا این امکان را اضافه کرده است. حالا می توانستم ویدیوهای مربوط به یک کنفرانس ولی با دسته بندی های متفاوت را در یک لیست پخش قرار دهم مثلا <code>RedisConf 2016</code>.
همچنین امکان مرتب کردن ترتیب ویدیوها نیز از امکانات خوب آن است.</p>
<h4><strong>امکانات دیگر</strong></h4>
<p>امکانات دیگری هم مانند افزایش بازدید  با عنوان شتاب دهنده آپارات و ... نیز دارد که من از آن ها استفاده نکرده ام و نمیتوانم در مورد آن نظر دهم.</p>
<h3>مشکلات آپارات</h3>
<p>توی این ۸ ماه مشکلات زیادی را مشاهده کردم برخی از آن ها رفع شد، برخی از آنها بهبود پیدا کرد و برخی از آنها هنوز هم وجود دارند.</p>
<h4><strong>نامناسب برای متون انگلیسی</strong></h4>
<p>این یکی از مشکلات بزرگ من در آپارات بود، چون تمام متون کنفرانس ها  انگلیسی است، مثل عنوان ها و توضیحات. اول از همه اینکه مکانیزمی برای راستچین و چپ چین به صورت اتوماتیک ندارد و تمام متون راستچین و rtl است.
مورد دیگر تبدیل اعداد انگلیسی به اعداد فارسی است که وسط کلی متون انگلیسی جلوه خوبی ندارد!</p>
<p>مورد بعدی انکود کردن کاراکترهایی مثل <code>&amp;</code> و <code>"</code> بود که خوانایی متن را از بین می برد! البته در ویدیوهای اخیر که آپلود کردم به نظر این مشکل حل شده بود اما مشکل دیگر اضافه شده بود! اگر کاراکتر <code>&amp;</code> وجود میداشت، فقط کلمات ما قبل آن نمایش داده می شد و مابقی حذف می شد!!</p>
<p>مورد بعدی استفاده از  <code>-‍</code> برای جدا کردن تگ ها بود که کلماتی مثل <code>test-driven</code> را دو تگ در نظر می گرفت!</p>
<h4><strong>محدودیتهای شدید برای متون مثل توضیحات و عنوان و نظرات</strong></h4>
<p>این از مشکلاتی بود که پدر من را در آورد! 😂 خیلی از عنوان ها و توضیحات بزرگ بود و من مجبور بودم به طرز خنده داری آن ها را خلاصه کنم تا آپارات اجازه گذاشتن آن را بدهد!</p>
<p>مشکل بعدی نادیده گرفتن خطوط هست. برعکس یوتیوب در اینجا اگر بخواهید متن طولانی بگذارید و پاراگراف ها را جدا کنید نمی توانید!</p>
<p>مشکل دیگر عدم استفاده از تگ های ساده html مثل a، بلد، لیست و ... است، که این باعث می شود لینک ها را به صورت متن نمایش دهد که قابلیت کلیک شدن ندارند! مثلا برای لینک اسلایدها یا گیت‌هاب.</p>
<p>همچنین محدودیت دیگر در تعداد تگ هاست که عدد ۳ عدد خیلی کمی است!</p>
<h4><strong>دسته بندی تکی و محدودیت های آن</strong></h4>
<p>دسته بندی یکی از امکانات خوبی بود که در بالا اشاره کردم اما مشکلاتی هم داشت مثلا اینکه هر ویدیو تنها می توانست متعلق به یک دسته بندی باشد و یا اصلا نباشد. امکان انتخاب چند دسته بندی وجود نداشت. مثلا اگر کنفرانسی مربوط به مایکروسرویس ها در node.js بود من نمی توانستم همزمان آن را در دسته nodejs/js و مایکروسرویس ها قرار دهم!</p>
<p>مشکل دیگر ویدیوهایی است که متعلق به دسته ای نیستند، در ابتدا دسته ای به نام ویدیوهای طبقه بندی نشده نمایش داده می شد و کاربر می توانست این ویدیوها را ببیند، در حال حاضر چنین دسته ای وجود ندارد!</p>
<p><img src="/assets/images/2016-08-14-aparat-categories.jpg" alt="نمایش دسته بندی های کانال من در صفحه اصلی کانال" />
<em>نمایش دسته بندی های کانال من در صفحه اصلی کانال</em></p>
<p>مشکل دیگر عدم امکان ویرایش آن ها بود که اخیرا رفع شده است.</p>
<p>هنگامی که این امکان اضافه شد من حدود ۵۰ تا ویدیو داشتم که مجبور شدم تک تک آن ها را باز کنم، روی ویرایش کلیک کنم و دسته مورد نظر را انتخاب کنم! متاسفانه امکانی برای انتخاب دسته برای گروهی از ویدیوها وجود ندارد.</p>
<h4><strong>لیست پخش های تکی و محدودیت های آن</strong></h4>
<p>این نیز مانند دسته بندی هاست. هر ویدیو تنها می تواند در یک دسته بندی باشد. متاسفانه در اینجا نیز امکان اضافه کردن گروهی ویدیوها به لیست پخش ها نیست. حتی هنگام آپلود نیز نمی توانید لیست پخش مورد نظرتان را انتخاب کنید. باید صبر کنید ویدیو آپلود شود، بعد آن را باز کنید و در قسمت مدیریت آن را به لیست اضافه کنید.</p>
<p>در صفحه اصلی هم کنترلی بر نحوه نمایش و ترتیب آن ها در کانال ندارید.</p>
<p><img src="/assets/images/2016-08-14-aparat-add-to-playlist.jpg" alt="نحوه اضافه کردن ویدیو به لیست پخش" />
<em>نحوه اضافه کردن ویدیو به لیست پخش</em></p>
<h4><strong>کیفیت پایین ویدیوها</strong></h4>
<p>اوایل آپارات فقط کیفیت 360p را دانلود می کرد و نمایش می داد. بعدها کیفیت 480p  را نیز اضافه کرد و به عنوان کیفیت hd نمایش میداد! در حال حاضر آن را به دو کیفیت 360p و 270p تغییر داده است. متاسفانه خیلی از  ویدیوها در این کیفیت ها ناخوانا است خصوصا اسلاید ها و اصلا تجربه خوبی برای دیدن کنفرانس ها نیست.</p>
<p><img src="/assets/images/2016-08-14-aparat-video-qualities.jpg" alt="" /></p>
<p>البته شاید دلیل آن پایین آوردن حجم فایل ها و مدت زمان دانلود ها و کاهش پهنای باند خارج از کشور باشد ولی با این حال نیاز دارد در مورد آن تصمیمی گرفته شود. </p>
<h4><strong>استریم نامناسب ویدیوها (حل شده)</strong></h4>
<p>در یوتیوب اگر سرعت اینترنت شما کاهش پیدا کند، کیفیت ویدیوها کاهش پیدا می کند و به محض بهتر شدن سرعت، کیفیت نمایش نیز بهتر می شود. همچین در صورتی که یک ویدیو را متوقف کنید، فقط بخش کوچکی از آن دریافت می شود.</p>
<p>اما در آپارات این گونه نیست، کیفیت ها خودکار تغییر نمی کند (البته این امکان در <a href="http://filimo.com/">فیلیمو</a> وجود دارد). همچنین اگه نمایش ویدیویی را قطع کنید باز هم عمل دانلود انجام می شود. متاسفانه برای ویدیو کنفرانس ها حجم دانلودی قابل توجه هست. فرض کنید شما ویدیو یک کنفرانس را باز می کنید، ۵ دقیقه اول آن را می بینید، به هر دلیلی میخواهید بیخیال دیدن آن شوید. اما وقتی به حجم مصرفی نگاه می کنید توی مدت این ۵ دقیقه تمام ویدیو با حجم حدودی ۱۰۰ مگابایت توسط مرورگر دانلود شده است!! </p>
<p><strong>حل شده:</strong> <em>به نظر می رسد این مشکل در حال حاضر  حل شده است! اگر اطلاعات بیشتری دارید من را هم در جریان بگذارید!</em></p>
<h4><strong>آپلود هم زمان</strong></h4>
<p>اولین بار ویدیویی را که آپلود می کردم، خیلی خوشحال از اینکه این دریافت ویدیو ۷۰ درصد خود را انجام داده است،‌ تب جدیدی را باز کردم و ویدیو جدید را زدم که آپلود شد! در کمال تعجب درصد هر دو ویدیو یکی بود و با هم بروز می شد. در آخر نیز ویدیو دوم قرار گرفته بود! و ویدیو اول ناپدید شده بود!!  </p>
<p>متاسفانه من برای آپلود ویدیوهای کنفرانس ها که گاهی برای یک کنفرانس به ۲۰ عدد می رسید مجبور بودم تکی تکی آن‌ها را در فیلد مورد نظر بگذارم و منتظر بمانم که دریافت شوند! بعضی مواقع آنقدر منتظر می ماندم که زیر پایم علف سبز می شد! و بعد از ۱-۲ ساعت هیچ پیشرفتی حاصل نمی شد و به سراغ ویدیو بعدی می رفتم!</p>
<p>امروز در بلاگ آپارات دیدم که<a href="http://www.aparat.com/etc/blog/one/postid/61"> این پست</a> گذاشته شده (تاریخ پست مربوط به خرداد ماه است!) و امکان آپلود چند ویدیو فراهم شده است اما در قسمت آپلود هنوز هشدار عدم آپلود چند فایل وجود دارد و چون می ترسیدم مثل دفعه اول شود آن را تست نکردم!!</p>
<p><img src="/assets/images/2016-08-14-aparat-upload-warning.jpg" alt="هشدار آپارات برای خودداری از آپلود به صورت موازی" />
<em>هشدار آپارات برای خودداری از آپلود به صورت موازی</em></p>
<h4><strong>نمایش نامناسب زیرنویس</strong></h4>
<p>هنگام مشاهده زیرنویس دو مشکل را متوجه شدم یکی اینکه rtl و راستچین بود! دوم اینکه بعضی از متن ها را نمایش نمی داد و از آن می‌گذشت و من هنوز دلیل آن را نمیدانم! شاید این مشکل برطرف شده باشد!</p>
<p>یادم هست اولین بار که یک فیلم فول اچ دی را با زیر نویس در رسیور دیجیتالی مادیران بر روی یک حافظه فلش گذاشتم هم به همین صورت نشان میداد!!! </p>
<h4><strong>محدودیت در انتخاب تصویر ویدیو و باگی بودن آن</strong></h4>
<p>آپارات چند عکس از کل ویدیو را به شما نشان می دهد و می توانید یکی را انخاب کنید! عموما توی کنفرانس های فنی کلی اسلاید و کد هست که در اینجا حق انتخابی ندارید که کدام اسلاید یا صحنه را به عنوان تصویر ویدیو بگذارید.</p>
<p>مشکل دیگر باگی بودن آن بود، به عنوان مثال من تصویر دوم را انتخاب می کردم،‌ ذخیره میکردم، وقتی ویدیو را باز می کردم تصویر دیگر مثلا پنجم انتخاب می‌شد!!
مورد دیگر این بود که بعد از ۲ هفته دیدم خیلی از عکس های ویدیوها عوض شده بود!</p>
<p><em>همین تغییر یک چیز جالبی را به من نشان داد، ویدیویی که سخنران آن یک خانم جوانی بود، در ابتدا عکس ویدیو یکی از اسلاید ها بود و ۴-۵ تا بازدید بیشتر نداشت حتی با اینکه جز ۲-۳ تا ویدیو اول بود! بعد از این تغییر تصویر نزدیک این خانم نشان داده شد، و تعداد بازدید این ویدیو ۲۰-۳۰ تا شد!! تا این لحظه هیچ وقت دلیل این را نمی دانستم یا مطمئن نبودم که چرا استفاده ابزاری از زنان با تمام انتقادات موجود هنوز در دنیا به صورت گسترده انجام می شود!</em></p>
<h4><strong>نیاز به بهبود در  ویدیوهای مرتبط</strong></h4>
<p>آپارات بهبودهای خوبی در قسمت سرچ داده است اما قسمت ویدیوهای مرتبط هنوز جای کار دارد. به عنوان مثال برای ویدیویی با عنوان <code>Test Driven Laravel - Adam Wathan - Laracon US 2016</code> و تگ های <code>laravel</code> و <code>test driven laravel</code> و <code>laraconUS 2016</code> این ویدیوها به نظرم اصلا مرتبط نیست! حتی من در کانال خودم هم چندتا ویدیو
مرتبط با این ویدیو دارم!</p>
<p><img src="/assets/images/2016-08-14-aparat-related-vidoes.jpg" alt="ویدیوهای مرتبط" /></p>
<h4><strong>کپچا لعنتی!</strong></h4>
<p>برای گذاشتن لینک اسلایدها، مجبورم بعضی مواقع به خاطر محدودیت تعداد کاراکترهای بخش توضیحات، در قسمت نظرات بگذارم.
اینکه چرا باید برای کامنت گذاشتن برای خودم هم کپچا را پر کنم خود یک سوال مهم هست! (حتی دیگران؟!) ولی چرا 1 شبیه 7 هست؟! 😂</p>
<h4><strong>عدم امکان تغییر نام کاربری / لینک کانال</strong></h4>
<p>متاسفانه به دلیل اینکه اسم نام کاربری خودم را اسم خودم گذاشتم، الان محتوای کانال به url اون ربطی نداره!!  </p>
<h3>نتیجه گیری</h3>
<p>آپارات یکی از سرویس های خوب و بزرگ در ایران است، تیم ، خلاقیت و ایده ها و پشتیبانی خوبی دارد. من هنوز هم از این سرویس استفاده خواهم کرد. باز هم ویدیوهای کنفرانس های مختلف رو آپلود می کنم! این کانال بیشتر برای من مثل یک todo-list برای ویدیوهایی که باید ببینم هست حتی اگر نتوانم همه‌ی آنها را ببینم! </p>
<p>امیدوارم مشکلات گفته شده هم بزودی حل شود و شاهد امکانات جدیدی مثل:</p>
<ul>
<li>درست کردن لیست پخش از ویدیوهای دیگران</li>
<li>ویدیوهای خصوصی و اشتراک گذاری با افراد محدود</li>
<li>پشتیبانی از دیگر سرویس های ویدیویی مثل vimeo</li>
<li>به اشتراک گذاری دقیقه خاص و لینک کردن زمان مثل یوتیوب </li>
</ul>
<p>و ... باشم.</p>
<p>اگر کنجکاوید که این کانالی که گفتم چی هست:
<a href="http://www.aparat.com/alibo/DevConf"><a href="http://www.aparat.com/alibo/DevConf">http://www.aparat.com/alibo/DevConf</a></a> </p>]]</content>
 </entry>
 <entry>
   <title>چرا اکستنشن شاپرک را نوشتم؟ +&zwnj;جواب سوالات متداول!</title>
   <link href="https://borhani.pw/shaparak-chrome-extension-20160730/"/>
   <updated>2016-07-30T00:00:00+00:00</updated>
   <id>https://borhani.pw/shaparak-chrome-extension-20160730/</id>
   <content type="html">![CDATA[<p><img src="/assets/images/2016-07-30-shaparak-verifier.jpg" alt="Shaparak Verifier - Chrome Extension" /></p>
<p>چند روز پیش، یک اکستنشن ساده کروم برای بررسی دروازه های پرداخت شاپرک نوشتم و <a href="https://chrome.google.com/webstore/detail/shaparak-verifier/npigckpiilmfjkgngcffloobgehgmfme?hl=en-US">در استور کروم منتشر کردم</a>.
اما اینکه چرا اینکار را کردم یا اصلا کاربردی دارد و یا قصد من جاسوسی اطلاعات (!) هست یا نه، باعث شد این پست را بنویسم.</p>
<!-- more -->
<h3>چه اتفاقی افتاد؟</h3>
<p>یک ماه پیش، یکی از دوستانم به من خبر داد که شخصی اپلیکیشن غیر رسمی فروشگاهش  را  برای اندروید در کانال ها و گروه‌های تلگرام منتشر کرده و هنگام پرداخت دروازه پرداخت جعلی را به کاربر نشان می‌دهد.</p>
<p><img src="/assets/images/2016-07-30-fake-mellat-.jpg" alt="صفحه جعلی دروازه پرداخت بانک ملت" />
<em>صفحه‌ی جعلی بانک ملت - این صفحه در اپلیکیشن لود می شده و url آن برای کاربر مشخص نبوده است!</em></p>
<p>بعد از آن به من خبر داد که بعضی از مشتریانش فریب آن را خورده اند و از آنجایی که  شماره تماس دوستم را در اپلیکیشن گذاشته است! چند نفر تماس گرفته اند و شاکی شده اند!
بعد از پیگیری های دوستم از طریق پلیس فتا،‌ وبسایت شخص از طریق میزبان ایرانی آن مسدود شد!</p>
<p><img src="/assets/images/2016-07-30-suspended-.jpg" alt="مسدود شدن سایت جعلی توسط هاستینگ" />
<em>مسدود شدن سایت جعلی توسط هاستینگ</em></p>
<p>هفته بعد از این ماجرا، دوباره اپ جدیدی منتشر شد توسط همان شخص! روز از نو روزی از نو!
اینبار پیگیری ها جدی تر شد و من در توییتر نیز منتشر کردم (<a href="https://twitter.com/aliborhani1/status/748904635579138048">اینجا</a>) . سایت شخص به سرعت مسدود شد و دیروز از دوستم پرسیدم انگار شخصی که فیشینگ کرده بود را هم گرفته‌اند!</p>
<p>همان هفته اول با یکی دیگر از دوستانم هم صحبت کردم برای راه حل جلوگیری از این حملات، به این نتیجه رسیدیم که اکستنشن برای مرورگر می تواند کمکی کند و نوشتن این اکستنشن تا چند روز پیش در لیست todo من وجود داشت!</p>
<h3>فیشینگ دیگری در راه هست!</h3>
<p>چند روز پیش میلاد اسلامی زاد توییتی ارسال کرد که شخصی به بهانه فروش اطلاعات درز کرده ایرانسل یک صفحه جعلی دروازه پرداخت بانک پارسیان را ساخته و کاربران را فریب می دهد!</p>
<blockquote class="twitter-tweet" data-lang="en"><p lang="fa" dir="rtl">اين سايت فيشينگ رو چطوري ميشه به مقامات ريپورت كرد؟ <a href="https://t.co/xap3gKigLq">pic.twitter.com/xap3gKigLq</a></p>&mdash; Milad Islamizad (@islamizad) <a href="https://twitter.com/islamizad/status/758173118179532800">July 27, 2016</a></blockquote>
<script async src="//platform.twitter.com/widgets.js" charset="utf-8"></script>
<h3>Shut Up and do the Work</h3>
<p>این عنوان پادکستی هست که jeffrey way هفته پیش منتشر کرده بود! من هم دقیقا کاری را کردم که گفته!</p>
<p><img src="/assets/images/2016-07-30-shutup-and-do-the-work.jpg" alt="Shut Up and do the Work - Jeffrey way" /></p>
<p>اگر چند دقیقه وقت دارید، پیشنهاد می کنم حتما <a href="https://laracasts.simplecast.fm/35">این پادکست</a> را گوش کنید! شاید دست از پرفکشن و ایده آل گرایی برداریم و چیزها را ساده در نظر بگیریم و شروع کنیم!</p>
<p>خلاصه تمام بهانه های بالا باعث شد که چنین اکستنشنی ساخته شود! (بهانه ها بیشتر از تعداد خط‌های کد آن است!😂)</p>
<h3>این اکستنشن  چه جوری کار می کند؟</h3>
<p>فرآیند این اکستنشن خیلی ساده است، فقط چک می کند که url تبی که در کروم باز کردید اولا ‍‍<code>https‍</code> و ثانیا یکی از ساب دامین های شاپرک باشد:</p>
<pre><code>https://*.shaparak.ir/*</code></pre>
<h3>آیا این اکستنشن صفحات جعلی را نیز تشخیص می دهد؟</h3>
<p>جواب کوتاه: خیر!</p>
<p>این اکستنشن تایید می کند، که صفحه فعلی شما زیرمجموعه شاپرک است یا خیر (حالت برعکس!) ولی توانایی این را ندارد که بررسی کند این صفحه یک صفحه جعلی است! دلیل آن هم روشن است برای اینکار باید روشن کنید که این یک صفحه پرداخت است و این کار ساده ای نیست و راحت فریب می خورد + بررسی تعداد حالت کم (دروازه های شاپرک) خیلی راحت تر از بررسی تماس سایت هاست!
دلیل دیگر هم این هست که کاربر نیازی به این پیچیدگی ندارد! اگر وارد صفحه پرداخت شدید و آیکان اکستنشن فعال نشد، شما متوجه می شوید که این یک صفحه پرداخت جعلی است! به همین سادگی!</p>
<h3>آیا کسی که فریب فیشینگ را می خورد اکستنشن می تواند نصب کند؟!</h3>
<p>بیشترین بازخوردی که به من شد همین بود و تا حدی هم منطقی است! فرآیند نصب اکستنشن برای کاربرای عادی سخت است خصوصا اینکه وب استور کروم هنگام نصب کاربران ایرانی را اذیت می کند و در پنل خود نیز کشور ایران را ندارد!</p>
<p><strong>اما باید این نکته را در نظر داشته باشیم، دلیل اصلی فیشینگ و سایر کلاه برداری های اینترنتی، ناآگاهی مردم می باشد!</strong><br />
اما چه طوری می شود آگاهی مردم را به این مقوله ها زیاد کرد؟ آموزش!</p>
<p>به عنوان مثال من این اکستنشن را برای مرورگر لپ‌تاپ پدر و مادرم نصب کردم و گفتم که اگر این تیک سبز را دیدید آن موقع شروع به وارد کردن اطلاعات حساب کنید! </p>
<h3>خوب خودمان url را چک می کنیم که شاپرک باشد!</h3>
<p>بله قطعا باید url را چک کنید! این به عنوان پیش نیاز  برای هر کاربر اینترنت است! اما کاربران از جمله خود من بعضی مواقع تنبلی می کنیم! یا توسط بعضی از ترفند ها فریب می خوریم!
مثلا:</p>
<pre><code>https://bpm.shaparak.ir.shaparak.xyz</code></pre>
<p>حال اگر اندازه این صفحه را کوچک کنید، اصلا متوجه نمی شوید!</p>
<p><img src="/assets/images/2016-07-30-fake-url.jpg" alt="صفحه جعلی بانک ملت با لینک بالا در حالت اندازه صفحه کوچک" />
<em>صفحه جعلی بانک ملت با لینک بالا در حالت اندازه صفحه کوچک</em></p>
<h3>من به این اکستنشن اعتماد ندارم! از کجا معلوم اطلاعات من را نمی دزد؟!</h3>
<p>این هم از موضوعاتی بود که خیلی از من پرسیده می شد! خصوصا بعد از اینکه امکان نوتیفیکیشن را علیرضا احمدی عزیز برای من <a href="https://github.com/alibo/shaparak-verifier-chrome/pull/1">pull request</a> فرستاد و کروم درخواست فعال سازی دوباره را بعد از آپدیت به کاربر نشان می داد.</p>
<p><strong>این اکستنشن در مرحله اول به صورت متن باز در <a href="https://github.com/alibo/shaparak-verifier-chrome">گیت‌هاب</a> گذاشته شده</strong> و اگر برنامه نویس هستید می توانید کدهای آن را بررسی کنید، حتی می توانید خودتان آن را دانلود کنید، تغییر دهید و به صورت دستی خودتان در کروم نصب کنید.</p>
<p>این اکستنشن نیاز به ۳ تا پرمیشن دارد:</p>
<h4><strong>tabs</strong></h4>
<p>کروم پرمیشن tabs را با جمله <code>Read your browsing historyistory</code> نشان می دهد!  و این به نظر خطرناک می رسد! در واقع این جمله درست است چون شما دسترسی به url هر تب دارید و می توانید آن را جمع آوری کنید!</p>
<p>اما در این اکستنشن چیزی جمع آوری نمی شود بلکه بررسی می شود با عوض شدن و وارد شدن url در هر تب، این url دروازه پرداخت شاپرک است؟ اگر هست آیکان اکستنشن فعال شده و یک تیک سبز رنگ نمایش داده می شود.</p>
<h4><strong>Notification</strong></h4>
<p>برای نمایش نوتیفیکیشن استفاده می شود، در حال حاضر به دلیل نمایش چند باره، این قابلیت غیر فعال است که می توانید در قسمت تنظیمات آن را فعال کنید و هنگام باز شدن سایت هایی که دروازه های پرداخت شتاب هستند،  به شما نوتیفیکیشن نمایش داده شود.</p>
<h4><strong>Storage</strong></h4>
<p>برای ذخیره سازی تنظیمات مانند فعال شدن نمایش نوتیفیکیشن استفاده می شود.</p>
<p>با این حال اگر به این اکستنشن اعتماد ندارید، اصراری بر نصب آن نیست، اما هنگام پرداخت حتما بررسی کنید که url مربوط به شاپرک می باشد :)</p>
<h3>آیا این اکستنشن می‌تواند تمام حمله های فیشینگ شاپرک را دفع کند؟</h3>
<p>جواب کوتاه:‌ خیر!</p>
<p>این اکستنشن فقط برای کروم نوشته شده و اگر کاربر موبایل یا فایرفاکس و یا سایر مرورگرها هستید باید دقت کامل را داشته باشید. <strong>خصوصا در موبایل که بعضی از اپ‌ها به جای فرستادن به مرورگر صفحه پرداخت را درون اپلیکیشن نمایش می دهند و کاربر url آن را نمی بیند!</strong></p>
<p>البته کافه بازار و گوگل پلی قوانین سختی برای این موارد دارند، اگر مورد غیر مجازی دیدید، حتما گزارش دهید :)</p>
<p>در مواردی نیز هم ممکن است url درست باشد اما باز هم صفحه جعلی را مشاهده کنید، این موردی است که یا مرورگر خطای گواهینامه ssl/tls را به شما نشان می دهد که راحت متوجه می شوید.
اما در حالت دیگری که هکر یا یک برنامه مخرب با دسترسی root/admin یک گواهینامه root CA را  به مجموعه گواهینامه های کامپیوتر شما اضافه کرده است، در این مورد شما با خطر جدی طرف هستید و باید با برنامه آنتی ویروس و اینترنت سکیوریتی و ... این رخنه امنیتی را برطرف کنید.</p>
<h3>نتیجه گیری</h3>
<p><strong>هدف من از ساخت این اکستنشن بیشتر بهانه‌ای بود برای جلب کردن توجه کاربران به مقوله فیشینگ و کلاه برداری های اینترنتی، و اینکه بیشتر مراقب باشند و به کاربرانی که آگاهی کمتری دارند هم آموزش دهند!</strong>
خوشبختانه با حمایت های دوستان خصوصا در توییتر، فکر کنم به این هدف رسیدم!</p>
<p><strong>اما صبحتی هم با توسعه دهندگان بانک ها و شاپرک داشتم، اینکه امیدوارم برای تامین امنیت بیشتر فرآیند HPKP را پیاده کنند و شاپرک لیست آدرس دروازه های خود و هش/fingerprint گواهینامه های آن ها را در اختیار عموم قرار دهد. </strong></p>]]</content>
 </entry>
 <entry>
   <title>ردیابی شماره موبایل، ما حریم خصوصی شما را نقض می&zwnj;کنیم!</title>
   <link href="https://borhani.pw/privacy-issue-in-iranian-mobile-tracker-apps-20160202/"/>
   <updated>2016-02-02T00:00:00+00:00</updated>
   <id>https://borhani.pw/privacy-issue-in-iranian-mobile-tracker-apps-20160202/</id>
   <content type="html">![CDATA[<p><img src="/assets/images/2016-02-02_mobile_tracker_cafebazaar.jpg" alt="تصویر یکی از اپلیکیشن‌های ردیابی شماره موبایل در کافه بازار" /></p>
<p>اگر در پاپ‌آپ‌ها و بنر‌های تبلیغاتی، پیام‌ها و کانال‌های تلگرامی،  کافه بازار، ایمیل‌های اسپم با تبلیغ مشابه <strong>ردیابی شماره موبایل</strong> برخورد نداشته‌اید، احتمالا خیلی خوش شانس بوده‌اید! ولی چنین اپ‌هایی با روش‌های گفته شده کلی درآمد داشته اند! اما آیا این اپ‌ها حریم خصوصی و امنیت کاربر را نیز در نظر می‌گیرند؟ آیا ادعای <em>پیدا کردن موقعیت هر شماره موبایل</em> درست است؟ آیا سازندگان این اپ‌ها قصد کلاه برداری دارند؟!</p>
<p><strong>بروزرسانی ۴-۲-۲۰۱۶:</strong> اپ نشان داده شده در عکس، پس از بررسی بازار، در نسخه جدید لیست سفید را اضافه کرده است. اطلاعات بیشتر در ادامه مطلب.</p>
<!-- more -->
<h2>اپلیکیشن‌های ردیابی شماره موبایل چه هستند؟!</h2>
<p>اول از همه بیایید کمی آن‌ها را معرفی کنیم! با استفاده از این اپلیکیشن‌ها شما می‌توانید شماره موبایل مورد نظر خود را وارد کنید و بر روی نقشه موقعیت فعلی شماره مورد نظر را پیدا کنید!</p>
<h3>به همین راحتی؟</h3>
<p><strong>خیر!</strong> در حقیقت چیزی که در بالا گفته شد، مشابه پیام‌های تبلیغاتی چنین اپ‌هایی است! قسمت مهم را در انبوهی از مطالب و عکس‌ها پنهان می کنند که احتمالا شما آن‌ها را نمی‌خوانید!</p>
<p><strong>شماره‌ای که می‌خواهید ردیابی کنید هم باید این اپلیکیشن را نصب کرده باشد!</strong></p>
<p><img src="/assets/images/2016-02-02_mobile_tracker_app_description.jpg" alt="تصویر معرفی یکی از این اپ‌ها" />
<em>در معرفی این اپلیکیشن به صراحت گفته شده است، ما از روی عمد قسمت مهم را در آخر آورده‌ایم!</em></p>
<h2>اپلیکیشن‌های ردیابی شماره موبایل چگونه کار می کنند؟</h2>
<p>ایده اصلی این اپلیکیشن‌ها از اپ‌های ضدسرقت مثل <a href="https://www.avast.com/anti-theft">Avast Anti-theft</a> گرفته شده است و کاربرد این چنینی دارند نه جاسوسی و نقض حریم خصوصی!
اپ‌های ضدسرقت را بر روی گوشی خود نصب می‌کنید، عموما آیکان آن مخفی است و در لیست اپ‌ها قابل مشاهده نمی‌باشد، با استفاده از sms و یا حساب خود در وب‌سایت شرکت سازنده می‌توانید موقعیت آن را پیدا کنید و یا گوشی خود را کنترل کنید. (خود گوگل و اپل نیز چنین امکانی را دارند).</p>
<h3>اما نمونه‌های ایرانی گفته شده چگونه کار می‌کند؟</h3>
<p>بعد از خریداری کردن چنین اپ‌هایی به شما یک نقشه نمایش داده می شود و یک فیلد برای وارد کردن شماره مقصد. بعد از وارد کردن شماره مقصد و یا شماره خودتان! مراحل به صورت زیر است:</p>
<ol>
<li>یک sms برای شماره مورد نظر از طریق این اپ ارسال می‌شود.</li>
<li><strong>در صورتی که کاربر مقصد آن را نصب کرده باشد،</strong> اس ام اس را دریافت می کند.</li>
<li>نوع درخواست بررسی شده و آماده دریافت موقعیت فعلی کاربر می‌شود.</li>
<li>اگر GPS فعال باشد و اپ مورد نظر نیز مجوز آن را داشته باشد، موقعیت را از طریق GPS دریافت می کند، در غیر این صورت از طریق موقعیت آنتن‌های مخابراتی اطراف، موقعیت تقریبی آن محاسبه می شود (اگر آنتن‌های مخابراتی زیاد باشد، موقعیت محاسبه شده دقیق تر است).</li>
<li>موقعیت فعلی را به کاربر درخواست دهنده، اس‌ام‌اس می کند!</li>
<li>کاربر درخواست کننده پس از دریافت اس‌ام‌اس، مختصات آن را بر روی نقشه نمایش می‌دهد.</li>
<li>تمام!</li>
</ol>
<h2>امنیت بی امنیت، ما ارزشی برای حریم خصوصی شما قائل نیستیم!</h2>
<p>اگر به فرایند بالا دقت کنید، به مکانیزم‌های امنیتی آن اشاره نشده است، هرچند در بعضی از آن‌ها مکانیزم امنیتی وجود ندارند که بخواهم به آن اشاره کنم!!</p>
<p>در نمونه خارجی که برای ضد سرقت تعریف شده است روش‌هایی وجود دارد تا هر کسی نتواند موقعیت دستگاه شماره مورد نظر را پیدا کند و یا اطلاعات دستگاه را با مکانیزم wipe data برای جلوگیری از دسترسی سارق به اطلاعات، پاک کند! عموما چنین مکانیزم‌های در این اپلیکیشن‌ها تعبیه شده است:</p>
<ul>
<li>فقط از طریق حساب گوگل / اپل وارد شده در دستگاه</li>
<li>کدرمز، تنها به پیام‌هایی که کدرمز صحیح وارد کرده باشد، رسیدگی می‌شود.</li>
<li>لیست سفید، تنها به پیام‌های شماره هایی که در لیست سفید وارد شده باشند، رسیدگی می شود.</li>
</ul>
<h3>در مورد نمونه های ایرانی به چه صورت است؟</h3>
<p>بعضی از آن‌ها به عنوان یکی از امکانات، تنظیم کد رمز یا پسورد شخصی را ذکر کرده‌اند، که البته در بیشتر آن‌ها به صورت پیشفرض فعال نیست!</p>
<p>بعضی از آن‌ها که در ادامه به یکی از آن‌ها می پردازم که بیشتر از ۲۰۰۰۰ کاربر فقط آن را از کافه بازار خریده‌اند و هیچ مکانیزم امنیتی در آن وجود ندارد <strong>و شما به به راحتی می‌توانید با داشتن شماره هر کسی که این اپ را نصب کرده است، موقعیت فعلی آن را پیدا کنید!</strong></p>
<p>اپ یاد شده، که تصویر آن در اول مطلب هم هست، در ورژن‌های قبلی به صورت plain-text درخواست موقعیت را ارسال می کرد:</p>
<p><img src="/assets/images/2016-02-02_mobile_tracker_before_sms.jpg" alt="تصویر اس‌ام‌اس‌های این اپ" />
<em>اس‌ام‌اس‌های این اپ، شماره خودم را وارد کرده‌ام!</em></p>
<p>بعد از دیکامپایل کردن آن و گزارش دادن به کافه بازار اپ مورد نظر برای مدتی از کافه بازار حذف شد، اما با انتشار نسخه جدید آن، دوباره در کافه بازار منتشر شد. <strong>اما مشکل هنوز وجود دارد!</strong></p>
<p><img src="/assets/images/2016-02-02_mobile_tracker_after_sms.jpg" alt="تصویر اس‌ام‌اس های ارسالی نسخه جدید این اپ" />
<em>اس‌ام‌اس‌های ارسالی نسخه جدید این اپ</em></p>
<p>اگر خودتان حدس زده باشید این تنها base64 عبارت مشابه قبلی است! در نتیجه چیزی تغییر نکرده است فقط کارشناسان بازار را گول زده است!!</p>
<pre><code class="language-bash">$ echo "R**************************************w==" | base64 -D

GpsLoc#***********#**********#**#*************</code></pre>
<p>من این را نیز چند هفته پیش گزارش داده‌ام <del>و تا الان اتفاق خاصی نیفتاده است و بیشتر از ۲۰۰۰۰ کاربر نیز با چنین مشکل امنیتی مواجه هستند!</del></p>
<h2>اما این اپ‌ها، مجوز فلان سازمان دولتی را دارند!؟</h2>
<p>بله، دقیقا مشکل کار همین است! <strong>به نظر می‌رسد دغدغه چنین سازمان‌هایی تعداد مجوزهای صادر شده است، تا کیفیت و امنیت اپلیکیشن‌ها و حریم خصوصی کاربران!</strong></p>
<h2>و اما نتیجه گیری!</h2>
<p>پیام‌های تبلیغاتی سعی در ترغیب شما دارند! واقعیت‌هایی را به شما نشان نمی‌دهند و یا آن را کمرنگ می کنند. در بعضی موارد حتی برای حریم خصوصی شما هم ارزشی قائل نمی‌شوند و فقط به درآمد و سود خود فکر می کنند! چیز‌هایی که منطقی به نظر نمی‌رسد را برای شما منطقی جلوه می کنند تا پول درآورند! اما راه حل چیست؟ آگاهی و تفکر.</p>
<h2>مطالعه بیشتر:</h2>
<ul>
<li><a href="https://developers.google.com/maps/documentation/geolocation/intro?hl=en">API گوگل برای پیدا کردن موقعیت از روی آنتن‌های مخابراتی</a></li>
<li><a href="http://opencellid.org/">دیتابیس باز آنتن‌های مخابراتی به همراه موقعیت آن‌ها بر روی نقشه</a></li>
<li><a href="http://wiki.opencellid.org/wiki/API">API وب سایت لینک قبلی</a></li>
</ul>
<h2>بروزرسانی ۴-۲-۲۰۱۶</h2>
<p>پس از <a href="https://twitter.com/cafebazaar/status/694638129022660609">بررسی بازار</a>، اپ نشان داده شده در تصویر اول، نسخه جدیدی را منتشر کرد که در آن، کاربر می‌تواند لیست شماره تلفن‌هایی را که مجاز به ردیابی گوشی هستند، وارد کند (لیست سفید). هر چند این اجباری نیست و در برنامه به کاربر نیز توصیه نمی‌شود تا شماره های مجاز را وارد کند.</p>
<p><img src="/assets/images/2016-02-04-mobile_tracker_whitelist.jpg" alt="تصویر فرم اضافه کردن شماره در لیست سفید اپ" />
<em>تصویر فرم اضافه کردن شماره در لیست سفید اپ در نسخه جدید</em></p>]]</content>
 </entry>
 <entry>
   <title>پیاده سازی ضعیف در ورود با گوگل!</title>
   <link href="https://borhani.pw/sign-in-with-google-poor-implementation-20160121/"/>
   <updated>2016-01-21T00:00:00+00:00</updated>
   <id>https://borhani.pw/sign-in-with-google-poor-implementation-20160121/</id>
   <content type="html">![CDATA[<p><img src="/assets/images/2016-01-21_toggl_login.jpg" alt="صفحه لاگین سرویس toggl.com" />
<em>صفحه لاگین سرویس toggl.com</em></p>
<p>امروزه بیشتر اپ ها و وبسایت ها به کاربرانشان اجازه می‌دهند با استفاده از اکانت گوگل، فیسبوک، توییتر و ... بتوانند راحت‌تر ثبت نام کرده و وارد اپ یا وبسایت شوند. اما بعضی از پیاده سازی ها نه تنها باعث راحتی کاربر نشده بلکه مشکلات را بیشتر می کنند!</p>
<!-- more -->
<p>به عنوان مثال، من در سرویس <a href="https://toggl.com">toggl</a> ثبت‌نام کرده‌ام اما نه از طریق ورود با گوگل، بلکه فرم ثبت نام را پر کردم و ایمیل ارسالی را هم تایید کردم! <em>دلیل اینکه از ورود با گوگل استفاده نکرده ام به خاطر این هست که طراحی قدیمی این سایت دکمه ورود با گوگل را طوری گذاشته بود که براحتی دیده نمی شد!!</em> بگذریم، من با آدرس جیمیل در این سایت ثبت نام کرده ام، در نتیجه انتظارم این هست که می توانم از طریق دکمه ورود با گوگل هم وارد سایت شوم، اما انتظار اشتباهی دارم!!</p>
<p><img src="/assets/images/2016-01-21_toggl_sign_in_with_google_failed.jpg" alt="خطا در هنگام ورود با گوگل در سرویس toggl" /></p>
<p>چندین بار تلاش کردم، اما به نتیجه نرسیدم و در حال حاضر مجبورم همیشه با ایمیل و پسورد وارد حسابم شوم!</p>
<p>مثال دیگر سایتی بود که چند ماه پیش دیدم، متاسفانه آدرس آن یادم نیست، که امکان ورود از طریق چند سایت از جمله گوگل را نیز داشت، من ورود با گوگل را زدم، به سایت بازگشت، حالا پیامی عجیب به من نشان داد:</p>
<blockquote>
<p>به اینباکس ایمیل خود رفته و ایمیل خود را تایید کنید!</p>
</blockquote>
<p>البته این ترجمه چیزی هست که به یاد می آورم! اولین سوالی که برای من پیش آمد این بود که اگر قرار است که دوباره ایمیل خود را تایید کنم دیگر چه نیازی به استفاده از ورود با گوگل است؟! یعنی مشکل من نوشتن اسم و فامیلم هست؟!!
کمی در مورد <a href="https://developers.google.com/identity/protocols/OAuth2">API ورود و احراز هویت گوگل</a> تحقیق کردم و خودم آن را تست کردم ببینم چه چیزی را بر می گرداند. بعد از گرفتن <code>access_token</code> و ارسال درخواست <code>GET</code> به <code>https://www.googleapis.com/userinfo/v2/me</code> جواب زیر را گرفتم:</p>
<pre><code class="language-json">{
  "family_name": "Borhani",
  "name": "Ali Borhani",
  "picture": "https://lh6.googleusercontent.com/-**********/AAAAAAAAAAI/AAAAAAAAAnQ/***********/photo.jpg",
  "locale": "en",
  "gender": "male",
  "email": "aliborhani1&lt;atـgmail&gt;",
  "link": "https://plus.google.com/+AliBorhani1",
  "given_name": "Ali",
  "id": "**********************",
  "verified_email": true
}</code></pre>
<p><em>مقدار ایمیل برای دوستان اسمپر تغییر داده شده!!</em></p>
<p>مقدار <code>email</code> که همان ایمیل اصلی من هست و در صورتی که از جیمیل استفاده کنم، قابل تغییر نیست. <a href="https://support.google.com/accounts/answer/6316959?p=emails&amp;hl=en&amp;rd=1">اطلاعات بیشتر</a></p>
<p><code>verified_email</code> هم یکی از فیلدهای جالب هست، اکانت های گوگلی که با استفاده از آدرس جیمیل ایجاد نشده‌اند، نیاز به تایید ایمیلشان هست. <a href="https://support.google.com/accounts/answer/63950?hl=en">اطلاعات بیشتر</a></p>
<p>حالا برگردیم به مثال اول، آیا نمی توان مقدار ایمیل را در دیتابیس جستجو کرد و کاربر را پیدا کرد!؟ حتما باید ایمیل و پسورد وارد شود هنگامی که گوگل آن را تایید کرده است؟
اگر از فیسوک و توییتر و گیت‌هاب و ... برای ورود استفاده کنیم، باید حتما کاربر همان وبسایتی را استفاده کند که برای بار اول با آن ثبت‌نام کرده است یا مثل سرویس <a href="https://bitbucket.org/">bitbucket</a>  از هر سرویسی که ایمیل در آن مشترک است، می توان استفاده کرد؟! مطمئنا سناریو آخر، جواب سوال است.</p>
<p>اما برای مثال دوم، اگر معتبر بودن ایمیل برای ما ضروری است می‌توان <code>verified_email</code> را هم چک کرد، در صورتی که مقدار آن برابر با <code>false</code> باشد، می توان یک ایمیل تایید نیز برای آن آدرس ارسال کرد.</p>
<hr />
<p>در نظر گرفتن سناریوهای مختلف، باعث می شود تجربه کاربری بهتری برای کاربرانمان بسازیم. همچنین بهتر است توسعه‌دهندگان با پروتکل هایی مثل OAuth2 و روند احراز هویت و همچنین API ها و مستندات آنها در سرویس‌های مختلف بیشتر آشنا شوند.</p>
<hr />
<p>در این زمینه لینک‌های زیر را هم پیشنهاد می‌کنم مشاهده کنید:</p>
<ul>
<li><a href="https://developers.google.com/oauthplayground/">Google - OAuth 2.0 Playground</a></li>
<li><a href="https://developers.google.com/apis-explorer/">Google API Explorer</a></li>
</ul>
<p>با دو سرویس بالا راحت می‌توانید API های گوگل را تست کنید، بدون دردسر و خونریزی!!</p>
<ul>
<li><a href="https://github.com/laravel/socialite">Laravel Socialite</a></li>
</ul>
<p>اگر از فریمورک لاراول استفاده می کنید، پیشنهاد می‌کنم از پکیج رسمی خود لاراول برای ورود با گوگل و سرویس‌های دیگر استفاده کنید و زمان خود را صرف کارهای مهمتر کنید!!</p>
<p>سرویس‌هایی که پشتبیانی می‌شوند:</p>
<ul>
<li>فیسبوک</li>
<li>گوگل</li>
<li>توییتر</li>
<li>لیندکین</li>
<li>بیت‌باکت</li>
<li>گیت‌هاب</li>
</ul>
<p>همچنین می توانید با implement کردن <a href="https://github.com/laravel/socialite/tree/2.0/src/Contracts">اینترفیس‌های آن</a> ، سایر سرویس‌ها را نیز پوشش دهید.</p>]]</content>
 </entry>
 <entry>
   <title>اطلاعات غلط، نتایج اشتباه!</title>
   <link href="https://borhani.pw/wrong-data-wrong-results-20160120/"/>
   <updated>2016-01-20T00:00:00+00:00</updated>
   <id>https://borhani.pw/wrong-data-wrong-results-20160120/</id>
   <content type="html">![CDATA[<p>این هفته درگیر دو چیز بودم که بر پایه اطلاعات غلط بود! یعنی اولش همه چیز درست به نظر میرسید ولی اشتباه بودند! یکی پست قبل که بر پایه ISP پارس آنلاین تست ها انجام شده بود و پس از بررسی در ISP های دیگه نتایج تضاد داشتند حتی پست های بعدی که می خواستم بنویسم رو تحت تاثیر قرار میداد! یکی هم پروژه ای بود که با چندتا از دوستان شروع کرده بودیم و فرض رو بر اشتباه گذاشته بودیم و تخمین ها اشتباه در اومد! البته هزینه انجام شده نسبت به کل خیلی کمتره!</p>
<p>مشکل اصلی از جایی شروع شد که تحمل اشتباه کردن برام سخت هست! احتمالا یکی از دلایلی که این نوشته رو می‌نویسم همینه! شاید باهاش خودمو خالی کنم؟ شاید احساس می‌کنم دارم جبران می‌کنم؟ یا پیدا کردن جواب اینکه اصلا چرا اشتباه کردن برام سخته؟ اصلا برای بقیه هم سخته؟ راه حل چیه؟</p>
<!-- more -->
<h3>جایگزینی</h3>
<p>یکی از راه حل هایی که به ذهنم میرسه (و فکر کنم به خاطر حرفه ام اینجوریه) دادن راه جایگزین در سریعترین زمان باشه. مثلا برای مشکل پست فیلترینگ یکی از راه حل ها نوشتن یک اسکریپت که به صورت اتوماتیک همه تست هارو انجام بده، منم توی ISP های مختلف اجرا کنم بعد نتیجه گیری کنم به جای اینکه روی یه ISP تست کنم! (کمی علمی تر تست هارو انجام بدم! البته اگه فرض رو بر این بذاریم که اسکریپت درست کار میکنه و درست تست شده!!!)</p>
<h3>بیخیالی و ترک آن!</h3>
<p>راه حل دیگه بیخیالیه، پروژه ای که گفتم رو به کل بیخیال میشم یا دیگه پروژه‌ی استارتاپی شروع نمی کنم! (احتمالا بعدش میگم استارتاپ برای آدمای جوگیره :)) )</p>
<h3>حواله به آینده!</h3>
<p>اینم یه جور بیخیالیه و برای اینکه فکر کنی بیخیال نیستی بهش زمان میدی که البته به احتمالا زیاد به کل بیخیال میشی! مثلا سال بعد یه مطلب جامع تر در مورد فیلترینگ می نویسم یا اصلا یه کتاب می نویسم!</p>
<h3>پاک کردن صورت مسئله</h3>
<p>اینم ریشه در بیخیالی داره! پست قبل رو پاک می کنم! شتر دیدی ندیدی!! در نتیجه دیگه مشکل پست فیلترینگ و تناقض های اون رو هم ندارم!</p>
<h3>حواله به دیگران!</h3>
<p>در پروژه یاد شده منم در اشتباه های انجام شده سهیمم ولی پاس دادن اشتباه ها به دیگران یا انتظار راه حل از بقیه ممکنه در کوتاه مدت مشکل رو کم کنه (که البته من به اینم شک دارم) ولی در دراز مدت مشکلات جدی تری خواهد داشت!</p>
<h3>اصلا موشکل ندارم من، خیلی هم خوبه!!!</h3>
<p>فرض رو بر این بگیری که اشتباه نکردی و مسیر رو ادامه بدی! مثلا من پست های بعدی رو هم منتشر کنم! فوقش یه سال دیگه یکی میاد میگه آقا برای من جواب نمیده! منم میگم اون زمان اینجوری بود الان تغییر کرده! کی به کیه!! از اینجور چیزا تو مملکت پره کیه که اشتباه نکنه!!</p>
<h3>ارزیابی و اولویت بندی و راه حل‌های ترکیبی</h3>
<p>به نظرم این بهترین راه حلی است که به نظرم میرسه. اول از همه باید دید این اشتباه و مشکل چقدر تاثیر تو زندگی آدم داره؟ از درست بودن اون چی بدست میاری و حالا از اشتباه بودن و غلط بودن اون چی از دست میدی؟ چه راه حل های جایگزینی برای درست کردن اشتباه هست و چه هزینه ای داره؟
بعد میشه راه حل مورد نظر رو انتخاب کرد هر کدوم از موارد بالا میتونه یه راه حل منطقی برای بعضی از مشکلات و اشتباهات باشه. چرا برای اشتباهی که هیچ ارزشی نداره یا ارزش کمی داره کلی اهمیت بدم و براش وقت بذارم؟ چرا بیخیالش نشم؟
اگه اشتباهات چندتا باشه مثل کارهای دیگه باید اولویت بندی کرد نمیشه با یه دست چندتا هندونه رو برداشت و همه اشتباهات و مشکلات رو سریع حل کرد!</p>
<h3>و اما نتیجه گیری</h3>
<p>جلوی اشتباه کردن رو نمیشه گرفت همه‌ی آدم‌ها توی زندگی و کارشون اشتباه می کنند ولی میشه اونو به حداقل رسوند! میشه راه حل بهتری رو انتخاب کرد و کمتر احساس بدی نسبت به خودش داشت!</p>
<p>البته همه‌ی موارد گفته شده برای بعد از انجام دادن اشتباه بود و بیشتر هم از نظر احساس درونی! اینکه چرا اشتباه می کنیم یا چه جوری میشه جلوشو گرفت، چه جوری از اشتباه نبودن اطلاعات مطمئن شد باز داستان مفصلی داره!</p>]]</content>
 </entry>
 <entry>
   <title>محل احداث وبلاگ</title>
   <link href="https://borhani.pw/hello-world-20160101/"/>
   <updated>2016-01-01T00:00:00+00:00</updated>
   <id>https://borhani.pw/hello-world-20160101/</id>
   <content type="html">![CDATA[<p><s>به زودی در اینجا وبلاگی احداث خواهد شد! از همسایگان بابت سر و صدا پوزش می طلبیم!</s></p>
<p>آقا این تابلو رو برنداشتید که!!</p>]]</content>
 </entry>

</feed>