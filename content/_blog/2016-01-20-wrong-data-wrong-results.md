---
view::extends: _includes.blog_post_base
view::yields: post_body
post::title: اطلاعات غلط، نتایج اشتباه!
post::date: ۳۰ دی ۱۳۹۴
post::tags:
        - اشتباه
        - خودمانی
---
این هفته درگیر دو چیز بودم که بر پایه اطلاعات غلط بود! یعنی اولش همه چیز درست به نظر میرسید ولی اشتباه بودند! یکی پست قبل که بر پایه ISP پارس آنلاین تست ها انجام شده بود و پس از بررسی در ISP های دیگه نتایج تضاد داشتند حتی پست های بعدی که می خواستم بنویسم رو تحت تاثیر قرار میداد! یکی هم پروژه ای بود که با چندتا از دوستان شروع کرده بودیم و فرض رو بر اشتباه گذاشته بودیم و تخمین ها اشتباه در اومد! البته هزینه انجام شده نسبت به کل خیلی کمتره!

مشکل اصلی از جایی شروع شد که تحمل اشتباه کردن برام سخت هست! احتمالا یکی از دلایلی که این نوشته رو می‌نویسم همینه! شاید باهاش خودمو خالی کنم؟ شاید احساس می‌کنم دارم جبران می‌کنم؟ یا پیدا کردن جواب اینکه اصلا چرا اشتباه کردن برام سخته؟ اصلا برای بقیه هم سخته؟ راه حل چیه؟

<!-- more -->

### جایگزینی
یکی از راه حل هایی که به ذهنم میرسه (و فکر کنم به خاطر حرفه ام اینجوریه) دادن راه جایگزین در سریعترین زمان باشه. مثلا برای مشکل پست فیلترینگ یکی از راه حل ها نوشتن یک اسکریپت که به صورت اتوماتیک همه تست هارو انجام بده، منم توی ISP های مختلف اجرا کنم بعد نتیجه گیری کنم به جای اینکه روی یه ISP تست کنم! (کمی علمی تر تست هارو انجام بدم! البته اگه فرض رو بر این بذاریم که اسکریپت درست کار میکنه و درست تست شده!!!)

### بیخیالی و ترک آن!
راه حل دیگه بیخیالیه، پروژه ای که گفتم رو به کل بیخیال میشم یا دیگه پروژه‌ی استارتاپی شروع نمی کنم! (احتمالا بعدش میگم استارتاپ برای آدمای جوگیره :)) )

### حواله به آینده!
اینم یه جور بیخیالیه و برای اینکه فکر کنی بیخیال نیستی بهش زمان میدی که البته به احتمالا زیاد به کل بیخیال میشی! مثلا سال بعد یه مطلب جامع تر در مورد فیلترینگ می نویسم یا اصلا یه کتاب می نویسم!

### پاک کردن صورت مسئله
اینم ریشه در بیخیالی داره! پست قبل رو پاک می کنم! شتر دیدی ندیدی!! در نتیجه دیگه مشکل پست فیلترینگ و تناقض های اون رو هم ندارم!

### حواله به دیگران!
در پروژه یاد شده منم در اشتباه های انجام شده سهیمم ولی پاس دادن اشتباه ها به دیگران یا انتظار راه حل از بقیه ممکنه در کوتاه مدت مشکل رو کم کنه (که البته من به اینم شک دارم) ولی در دراز مدت مشکلات جدی تری خواهد داشت!

### اصلا موشکل ندارم من، خیلی هم خوبه!!!
فرض رو بر این بگیری که اشتباه نکردی و مسیر رو ادامه بدی! مثلا من پست های بعدی رو هم منتشر کنم! فوقش یه سال دیگه یکی میاد میگه آقا برای من جواب نمیده! منم میگم اون زمان اینجوری بود الان تغییر کرده! کی به کیه!! از اینجور چیزا تو مملکت پره کیه که اشتباه نکنه!!

### ارزیابی و اولویت بندی و راه حل‌های ترکیبی
به نظرم این بهترین راه حلی است که به نظرم میرسه. اول از همه باید دید این اشتباه و مشکل چقدر تاثیر تو زندگی آدم داره؟ از درست بودن اون چی بدست میاری و حالا از اشتباه بودن و غلط بودن اون چی از دست میدی؟ چه راه حل های جایگزینی برای درست کردن اشتباه هست و چه هزینه ای داره؟
بعد میشه راه حل مورد نظر رو انتخاب کرد هر کدوم از موارد بالا میتونه یه راه حل منطقی برای بعضی از مشکلات و اشتباهات باشه. چرا برای اشتباهی که هیچ ارزشی نداره یا ارزش کمی داره کلی اهمیت بدم و براش وقت بذارم؟ چرا بیخیالش نشم؟
اگه اشتباهات چندتا باشه مثل کارهای دیگه باید اولویت بندی کرد نمیشه با یه دست چندتا هندونه رو برداشت و همه اشتباهات و مشکلات رو سریع حل کرد!

### و اما نتیجه گیری
جلوی اشتباه کردن رو نمیشه گرفت همه‌ی آدم‌ها توی زندگی و کارشون اشتباه می کنند ولی میشه اونو به حداقل رسوند! میشه راه حل بهتری رو انتخاب کرد و کمتر احساس بدی نسبت به خودش داشت!

البته همه‌ی موارد گفته شده برای بعد از انجام دادن اشتباه بود و بیشتر هم از نظر احساس درونی! اینکه چرا اشتباه می کنیم یا چه جوری میشه جلوشو گرفت، چه جوری از اشتباه نبودن اطلاعات مطمئن شد باز داستان مفصلی داره!
